---
layout: post
title:  Hoe je verschillende software pakketten met elkaar koppelt
date:   2018-10-28 10:57:12
images: images/@stock/Blog/hoe-je-verschillende-software-pakketten-met-elkaar-koppelt.png
excerpt:
  Of software (eenvoudig) te koppelen is hangt voornamelijk af van de vragen of er API’s beschikbaar zijn en zo niet, of de huidige software leverancier wil meewerken. Laten we per scenario eens kijken hoe we te werk gaan.
categories: Design Bussiness
---

Stel, jij hebt een aannemingsbedrijf. Jullie maken gebruik van een planningsapplicatie en een urenregistratie app waarin je medewerkers de gewerkte uren kunnen bijhouden.

Die systemen werken in de basis goed, maar het probleem is dat ze niet met elkaar gekoppeld zijn. Daarom kost het je collega’s veel tijd om uren vanuit de urenregistratie app handmatig in je planningssysteem te kloppen (of vice versa).

Frustratie alom: je hebt namelijk fors geïnvesteerd in twee softwarepakketten die niet met elkaar communiceren.

Sommige bedrijven gebruiken wel 4 of 5 verschillende software pakketten die allemaal onafhankelijk van elkaar werken. Pakketten die niet met elkaar gekoppeld zijn, maar waarin wel (gedeeltelijk) dezelfde data wordt gebruikt. Dat betekent vaak dat je veel data handmatig moet overtypen. En dat levert veel ergernis op.
